---
title: "Hakkımızda"
layout: page
permalink: "/hakkimizda"
image: "/assets/images/logo.jpg"
comments: false
---

Ülkemizde tarih eğitiminden şikâyeti olmayan yok gibi. Tek taraflı resmî tarih anlatısı 21. yüzyılın insanına hitap kabiliyetini yitirmiş durumda. O zaman bu yeni dönemin ruhunu yakalayacak bir tarih bilincine ihtiyacımız olduğu açıktır.

Bu yeni tarih hem komplekslerimizi büyük ölçüde yenmiş hem de geçmişiyle barışık, mazide büyük imparatorluklar kurmuş bir millete yaraşır bir nitelikte olmalıydı. Ecdadıyla kavgalı nesiller değil, onlardan ilham alan ve geçmişten aldığı güçle geleceğe ışık tutacak bir gençliktir ülkenin geleceğini inşa edecek olan.

İşte **Hümayun Yayınları** bu gençliğe hitap etmek için yola çıkıyor. Geçmişin büyüsünü geleceğe taşımak en büyük davası. Bu ülkenin unutulan değerlerini, çarpıtılan, hatta çalınan tarihini geri getirmek ve sahte tarihi “tarihe göndermek” için yola çıkıyoruz.
Mottomuz şu:

**“Tarihimiz yeniden milletin oluncaya kadar sürecek mücadelemiz.”**

Hümayun Yayınları, tarihin karanlık yönleri tamamen aydınlanana kadar tarih odaklı yayınlar yapmaya devam edecek, “gerçek tarihe açılan kapı” olacak.

Hümayun Yayınları tarihimizi aydınlatarak kaybolan medeniyetimizi ortaya çıkarmaya çalışıyor. Bu nedenle sadece tarih değil kültür ve medeniyetimizi ortaya çıkaracak eserleri de yayınlayacak. Bu sahada ülkemizin yetkin kalemleri son derece önemli kitaplarıyla Hümayun Yayınları’nda yer alacak.

Deneyimli editörlerin titiz inceleme ve hazırlık çalışmalarıyla haritalar, planlar, gizli kalmış fotoğraf ve belgelerle kitaplarımızı okuyucularımıza kazandırmaya devam edeceğiz.