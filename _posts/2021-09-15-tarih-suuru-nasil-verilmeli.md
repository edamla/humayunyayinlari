---
layout: post
title:  "Tarih Şuuru Nasıl Verilir?"
authors: ["nurettin-taskesen"]
categories: [ Yazılar ]
image: assets/images/posts/tarih-suuru-nasil-verilmeli.jpg
tags: [tarih, şuur]
sticky: true
featured: true
# For adding excerpt add <!--more--> and break the line
---
**"Tarihimiz yeniden milletin oluncaya kadar sürecek mücadelemiz"**

<br>
Tarih şuuru, eğitimin, kültürün ve medeniyetin temelini meydana getirir. Öğrencilerimizin ve gençlerimizin uzun yıllar boyunca bu şuurdan mahrum olarak yetişmesi, bugünkü sıkıntıların kaynağıdır.
<!--more-->
Bahsettiğimiz konu tarih bilgisi değil, tarih şuurudur.
Tarih sadece olaylar, savaşlar, hükümdarlar, yakılıp yıkılan şehirler ve devletlerin hikayesi değildir.
Gerçekte yaşanan olayların perde arkasındaki iman, cihad,kahramanlık, azim, sevgi, hürmet, merhamet, dostluk, vefa, çalışkanlık ve maneviyatın toplum üzerindeki tesirleriyle, milletlerin meydana getirdiği kültür ve medeniyeti ifade eder.

Tarihi; geçmiş olayların dar kalıplarına sıkıştırıp hatta neredeyse masal gibi göstermeye çalışanların gayesi, onun dayandığı manevi ve fikri temellerin bugünün insanlarına ulaşmasını engellemektir. Daha açık ifade etmek gerekirse, din, inanç, tarih, güzel sanatlar, gelenek ve görenekleri içine alan tüm kültürel değerleri yok sayarak, bugünün kozmopolit toplumunu savunmaya çalışanlar, elbette tarihe ve onun kahramanlarına da düşman olacaklardır.

Tarihi kitapları okuyarak onun kahramanlarını kendine örnek alan gençler, vatanını seven, dindar, çalışkan, dürüst, devletine milletine hizmet eden, ülkesi için her türlü fedakarlığı göze alan insanlar olarak yetişiyor. Bu yüksek ahlaka sahip insanların çoğalması, istikbal ve istiklalimiz için en çok sevineceğimiz ve memnuniyet duyacağımız gelişmelerdir. 

Yazdığı kitaplarla ve yaptığı televizyon programlarıyla milletimizin tarihi şuura kavuşmasına vesile olan kıymetli yazar Mustafa Armağan'ın eserleri, artık yepyeni bir yayınevinden okuyucuya ulaşacak.

"Tarihimiz yeniden milletin oluncaya kadar sürecek mücadelemiz" sloganıyla kitap dünyasına ve okuyucu karşısına çıkan Hümayun Yayınları, Mustafa Armağan'ın tüm kitaplarını ve yeni hazırladığı kıymetli eserlerini neşretmeye başlıyor. Özellikle "Ezan Şehidi Menderes" adlı kitabının büyük ilgi görmesi bekleniyor.

Hümayun Yayınları "gerçek tarihe açılan bir kapı" olmak amacıyla kuruldu. Resmi tarihin kıskacında sahte ve abartılı hikayelerle yetişen nesillere, doğru ve gerçek tarihin anlatılmasını milli bir görev kabul ederek yayın hayatına başlayan Hümayun yayınlarına başarılar diliyorum.

Nurettin Taşkesen